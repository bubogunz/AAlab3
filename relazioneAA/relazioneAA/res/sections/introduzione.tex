\section{Introduzione}
Il presente documento descrive le scelte architetturali ed implementative del terzo elaborato di laboratorio del corso di Algoritmi Avanzati. Di seguito, verrà offerta una panoramica sul lavoro svolto dagli studenti Nicola Carlesso e Federico Brian, riguardante le prestazioni dell'algoritmo di Karger per il problema del \emph{Minimum Cut}\footnote{d'ora in poi mincut}, rispetto a quattro parametri:
\begin{itemize}
	\item Il tempo impiegato dalla procedura di \textbf{Full Contraction};
	\item Il tempo impiegato dall'algoritmo completo per ripetere la contrazione un numero sufficientemente alto di volte;
	\item Il \emph{discovery time}, ossia il momento in cui l'algoritmo trova per la prima volta il taglio di costo minimo
	\item L'errore  nella soluzione trovata rispetto al risultato ottimo.
\end{itemize}
Il problema del minimum cut è definito come segue.

\subsection{Definizioni preliminari}
Per definire il problema del mincut, abbiamo bisogno di dare prima delle definizioni topiche:
\begin{defi} \textbf{(Multiinsieme).} Collezione di oggetti con ripetizioni.
\begin{itemize}
	\item $S = \bigbrackets{\{v: v\in S\}}$
	\item $\forall\ v\in S\ m(v)\in\mathds{N}\setmin \{0\}$ con $m(v) = $ molteplicità di $v$, cioè quante copie di $v$ ci sono in $S$.
\end{itemize}
\end{defi}
\begin{defi} \textbf{(Multigrafo non orientato).} \mgrafo tale che:
\begin{itemize}
	\item $\mathcal{V}\subseteq\mathds{N}, \mathcal{V}$ finito;
	\item $\mathcal{E}$ è un multiinsieme a elementi del tipo $\{u,v\} : u\neq v$ (no self loops).
\end{itemize}
\end{defi}
\textbf{Remark:} un grafo semplice \grafo è anche un multigrafo. Il viceversa non è vero.

\begin{defi} \textbf{(Cammino).} In un multigrafo, un cammino è una sequenza di nodi dove $\forall\ u,v\in\mathcal{V}$ $\Rightarrow\exists\ (u,v)\in\mathcal{E} $.
\end{defi}
Cioè esiste almeno un lato che connette ogni coppia di nodi in $\mathcal{V}$.
\begin{defi} \textbf{(Connettività).} Un multigrafo è connesso se $\forall\ u,v\in\mathcal{V}$ $\Rightarrow\exists$ un cammino che li connette.
\end{defi}
\begin{defi} \textbf{(Taglio).} Dato un \mgrafo connesso, un taglio $\mathcal{C}\subseteq\mathcal{E}$ è un multiinsieme di lati tale che $\mathcal{G}' = (\mathcal{V}, \mathcal{E} - \mathcal{C})$ non è connesso.\eqcapo
Equivalentemente, si può dire che $\mathcal{G}'$ ha almeno due componenti connesse.
\end{defi}
\newpage
\subsection{Problema del Minimum Cut}
\emph{\quotes{Dato un \mgrafo non orientato, un taglio $\mathcal{C}\subseteq \mathcal{E}$ è il multiinsieme di lati di cardinalità minima tale che $\mathcal{G'} = (\mathcal{V},\mathcal{E}\setmin\mathcal{C}$) non è connesso.}}
	
 
\section{Scelta del linguaggio di programmazione}
Per lo svolgimento di questo \emph{assignment}, come per il precedente, è stato scelto Java nella sua versione 8 come linguaggio di programmazione. La scelta è derivata, principalmente, da due fattori: 
\begin{itemize}
	\item è stato sia studiato durante il percorso di laurea triennale, sia approfondito autonomamente da entrambi;
	\item in Java, è possibile utilizzare riferimenti ad oggetti piuttosto che oggetti stessi. Questo ha permesso un'implementazione degli algoritmi che si potrebbe definire \quotes{accademica}, perché coerente con la complessità dichiarata e semanticamente vicina allo pseudocodice visto a lezione. Sono infatti evitate complessità aggiuntive derivanti da inavvertite copie profonde.
\end{itemize}

\section{Scelte implementative}
Dato che l'algoritmo di Karger richiedere sopratutto di creare grafi nuovi, manipolando i lati del grafo precedentemente creato, si è rivelato necessario creare un modello che potesse rimuovere ed accedere ai lati di un grafo in \comp{1}. Per questo, abbiamo utilizzato una matrice di adiacenza nella rappresentazione dei grafi. Siamo consapevoli che, non trattandosi di grafi completi, la matrice di adiacenza non sarà quasi mai densamente popolata, però ci è sembrato un buon compromesso per mantenere una complessità costante.\\
Inoltre, per permettere all'algoritmo di Karger di selezionare in modo random un lato del grafo, abbiamo comunque deciso di utilizzare una lista di lati che ad ogni iterazione di \texttt{full\_contraction} viene aggiornata. \'E stato scelto di utilizzare una lista di lati e non solo la matrice di adiacenza per la scelta del lato random perché, nel caso in cui non avessimo usato la lista di lati, pescare un lato avrebbe richiesto l'utilizzo di un ciclo \texttt{while(finché non trovi un valere non vuoto nella matrice)}, che avrebbe potuto chiedere parecchio tempo.\\
La lista di lati, invece che implementarla con un \texttt{ArrayList}, l'abbiamo implementata usando una \texttt{LinkedList}, che permette di eliminare gli elementi della lista in \comp{1}, requisito fondamentale per mantenere la corretta complessità dell'algoritmo di \texttt{Karger}.\\ 
Come specificato nel precedente paragrafo, nell'implementazione dell'algoritmo si è cercato di creare meno oggetti possibile usando quasi esclusivamente riferimenti. 

\subsection{Modello}
Le componenti del modello, vale a dire le classi presenti all'interno del \texttt{package} chiamato \texttt{lab3.model}, comprendono tutte le strutture dati utilizzate nella risoluzione del problema assegnato. 
\begin{itemize}
	\item \label{adjmat}\texttt{AdjacentMatrix}: matrice di adiacenza usata per rappresentare i grafi, che si presenta come una normale matrice $n\times n$ simmetrica rispetto alla sua diagonale nulla\footnote{poiché non esistono cappi}. L'algoritmo \texttt{Karger}, difatti, la tratta come tale. In verità è stata implementata come matrice triangolare inferiore, contenendo \texttt{n - 1} array di lunghezza crescente: questa scelta è stata fatta per risparmiare memoria, evitando di costruire una matrice quadrata. Tale classe presenta i metodi standard \texttt{get(u,v)} e \texttt{set(u,v)}, per ottenere ed impostare il peso del lato (u,v), ed un motodo \texttt{getMinAdjacentVertexWeightIndex(v)} per ottenere il lato con peso minore che ha per estremo il vertice \textit{v}. La matrice di adiacenza inoltre possiede una lista di lati, per permettere alla funzione \texttt{full\_contraction} tdi scegliere casualmente un lato in \comp{n};
	\item \texttt{Edge}: classe utilizzata da \texttt{AdjacentMatrix} esclusivamente per restituire un lato del grafo in modo random;
	\item \texttt{Graph}: classe che contiene solo un campo \texttt{Adjacentmatrix} e che si occupa di effettuare la "contrazione" di un lato ad ogni iterazione di \texttt{full\_contraction}.
\end{itemize} 

\subsection{Algoritmi}
Il package \texttt{lab3.algorithm} contiene un'unica classe, \texttt{MinCut}, che permette di risolvere il problema mincut utilizzando l'algoritmo \texttt{Karger}.
\begin{itemize}
	\item \texttt{Karger}: l'algoritmo ha una struttura identica a quella dello pseudocodice visto a lezione per l'algoritmo di Karger. Questo algoritmo chiama la funzione \texttt{full\_contraction} e possiede una complessità di \comp{n^4\log n}. Molto simile a \texttt{Karger} è \texttt{Karger\_discovery\_time}, utilizzata per calcolare quanto tempo ci mette l'algoritmo di Karger a trovare la soluzione esatta;
	\item \texttt{full\_contraction}: anch'essa identica allo pseudocodice visto a lezione, esegue $n-2$ contrazioni del grafo. Come per \texttt{Karger}, è presente la funzione \texttt{full\_contraction\_time} che calcola il tempo di esecuzione di \texttt{full\_contraction}.
\end{itemize}

\subsection{Main}
Il package \texttt{lab3.main} contiene la classe \texttt{Main}, responsabile dell'esecuzione degli algoritmi. All'interno vi è solo:
\begin{itemize}
	\item \texttt{Main}: si occupa di eseguire il calcolo dell'algoritmo di Karger, calcolare il tempo di esecuzione del \textit{Discovery Time} e della prima iterata di \texttt{full\_contraction}. Infine chiama la funzione \texttt{write\_results} per calcolare l'errore relativo tra la soluzione trovata da \texttt{karger} e la soluzione corretta ed infine scrivere tutti i risultati all'interno di \texttt{mincut.txt};
\end{itemize}